A "Telefonkönyv" nevű program specifikációja

A program funkcionalitása hasonlít egy 
modern mobiltelefon "Névjegyzék" nevű alkalmazásához,
viszont parancssoros interfésszel rendelkezik és 
természetesen csak az adatok kezelésére képes
(telefon specifikus funkciók, mint a hívás,
üzenetküldés, stb. nem tartoznak a lehetséges opciók közé).

A tárolható paraméterek:
-név("vezetéknév keresztnév" formátumban)
-telefonszámok(mobil,otthoni,munkahelyi)
-cím(otthoni,munkahelyi "cím város irsz" formátumban)
-munkahely("cégnév osztály" formátum)
-beosztás
-email cím
-születésnap("ééééhhnn" formátumban)

Egy adott személyhez rendelt adatokat tárol el, képes ezeket 
módosítani, törölni, vagy keresni közöttük. A program nem dolgozik ékezetes
karakterekkel, ahol ilyen mezőt talál, azt figyelmen kívül hagyja.
(Ha a névben talál ilyet, semmilyen adat nem kerül eltárolásra a személyről) 
Meglévő adatbázishoz új bejegyzés adható. Nem szükséges minden személyhez
az összes eltárolható paraméter megadása, az egyetlen kötelező mező a név. 
A program képes egy adott adatsort billentyűzetről, vagy fájlból 
(vCard fájlok és CSV fájlok) beolvasni, eltárolni és exportálni akár táblázat 
jellegű formátumban(.csv), vagy szabványos vCard 2.1 formátumban(.vcf).
A beolvasott adatbázisban lehet egy kiválasztott paraméter alapján keresni.

A program szöveges menüt használ, amiben az egyes menüpontok kiválasztása
az adott menüpont sorszámának begépelésével lehetséges.

A következő menüpontokat tartalmazza a program:

-Új adatbázis (a program megkérdezi szeretnénk e menteni a jelenlegit
ha van ilyen, akkor fájlnevet kér)
-->Beolvasás fájlból (a program fájlnevet kér (.csv vagy .vcf formátum))
-->Üres adatbázis létrehozása 

-Listázás (megjeleníti az adott adatbázisban eltárolt neveket)

-Keresés (a program először a keresendő paraméter típusát kérdezi,
aztán a keresendő kifejezést,a találat tárolt paramétereit kilistázza.
Névkeresésnél a * kiegészítő karakter használatával névrészlet megadása is elegendő.
Ilyen esetben a program kilistázza az összes megfelelő találatot, sorszámozva. A 
kiválasztott név sorszámát megadva kilistázza a tárolt paramétereket.)

-Szerkesztés
-->Új bejegyzés 
-->Módosítás (Keresés funkciót felhasználva megkeresi a kiválasztott személyt, a
felhasználótól megkérdezi,hogy melyik paramétert szeretné módosítani, a kiválasztottnak
új értéket ad. Ezután megkérdezi újból, hogy mit szeretne módosítani, ameddig az nem lesz
a válasz, hogy semmit.)
-->Törlés (Keresés funkció segítségével megkeres egy bejegyzést, és jóváhagyás után törli azt.)

-Mentés (fájlnevet kér (.csv formátum))

-Exportálás (vCard fájlba, fájlnevet kér)

A program indulásakor nincs aktív adatbázis, valamint kilépéskor nem ment automatikusan.
